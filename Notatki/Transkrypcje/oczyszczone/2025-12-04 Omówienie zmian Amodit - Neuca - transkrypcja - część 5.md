**Data spotkania:** 4 grudnia 2025, 12:02 - część 5

---

**[Miłosz Śliwiński]:** Nie, nie jest okej moim zdaniem.

**[Janusz Bossak]:** Bo tam była taka nazwijmy to heurystyka, czy 4 chyba przyciski... jeżeli jest dużo przycisków, tak? To 4 się wyświetlały, a potem się robiły 3 kropki. Teraz te 3 kropki są, że tak powiem automatyczne. Czyli jak zwężamy ekran, to mogą zostać 2 przyciski i reszta w kropkach. A jeżeli jest szeroki ekran, to tyle się pokaże ile może się pokazać w jednym wierszu i dopiero 3 kropki.

**[Miłosz Śliwiński]:** Tak. To bardzo dobra funkcjonalność, bo to też było gdzieś w uwagach zgłaszane. Ja przynajmniej tak kojarzę od biznesu u nas, że czemu tylko 4 przyciski, a nie można dodać więcej? To jak będzie więcej, to super.

**[Miłosz Śliwiński]:** Jedna rzecz była dla mnie nieintuicyjna, ale to może jest kwestia przyzwyczajenia. Że kiedyś na informacji, czy na tej literce „i”, można było sprawdzić chyba wszystkie informacje o polu i tak dalej i historii. A teraz jest to rozdzielone. Uprawnienia do procesu już nie są z zakładki „i”, tylko z tych użytkowników, którzy mają wgląd i w historii... To mi się takie wydało na początku hmm... ale to może to jest kwestia przyzwyczajenia. Bo tego błędu nie ma, ale nikt nie zgłaszał. Przynajmniej dla mnie to takie było w odczuciu, że muszę się przeklikiwać przez te pola, żeby znaleźć tę wartość.

**[Janusz Bossak]:** Tak. Znaczy no, trzeba się... Ta zakładka „i” w którymś momencie, ta informacja o sprawie, jakby przeciążyła się. Było za dużo rzeczy niekontekstowych. No bo dlaczego na „i” mają być uprawnienia albo historia, albo przejście do diagramu? No skoro jest inna ścieżka przejścia do diagramu czy do historii i tak dalej, więc trochę tutaj jest uporządkowane. Tam były też od innych klientów uwagi. Bo nie wiem, czy to zwróciliście uwagę na tę kwestię na przycisku „Usuń sprawę”?

**[Miłosz Śliwiński]:** To wiem, że teraz jest dostępny chyba normalnie, nie dla wszystkich?

**[Janusz Bossak]:** No znaczy to się za chwilę jeszcze zmieni. Bo mieliśmy z kolei jeszcze dodatkowe uwagi. Bo teraz znaczy ogólnie było tak zawsze w AMODIT, że na pierwszym etapie, dopóki użytkownik nie przekazał sprawy, to ten użytkownik nawet mógł tą sprawę usunąć. No bo na przykład założył, powiedział „o kurczę, to nie miał być wniosek urlopowy, tylko delegacja”, tak? No to może usunąć. Natomiast administrator zachowywał możliwość usunięcia sprawy na każdym etapie. Czyli ktoś tam gdzieś dotarł, ktoś mówi, że tą sprawę trzeba usunąć i administrator właśnie w tym panelu informacyjnym na dole miał taki czerwony guzik „Usuń sprawę”.

**[Janusz Bossak]:** W tej chwili, w tej wersji którą prawdopodobnie macie, jest tak, że dla administratora to „Usuń” jest zawsze widoczne u góry. Tak jakby nie zniknęło po tym pierwszym etapie. A to teraz będzie zmiana w następnej wersji: będzie to „Usuń” trafi do tych 3 kropek. Te administracyjne „Usuń”.

**[Miłosz Śliwiński]:** Mhm.

**[Janusz Bossak]:** Tak będzie. Bo chodzi o to, że ludzie zaczęli narzekać, że można jakiś miss-click zrobić i zamiast „Zapisz” to kliknąć „Usuń”. Administrator, tak, jeżeli pracuje na prawach administratora. Więc chcemy troszkę to jakby utrudnić to usuwanie, żeby ono nie było tak wyraźnie dostępne. I będzie w tych 3 kropkach i na czerwono, tak jak było kiedyś w tym panelu informacyjnym.

**[Miłosz Śliwiński]:** A jest w ogóle gdzieś na roadmapie przewidziana taka sytuacja, że ktoś uruchamia proces... bo to też miałem o to pytanie. Że startuje proces – ja wiem, że struktura jakby AMODIT jest taka, że od razu tworzy sprawę, więc zapisuje – ale czy na przykład można wyjść z tej sprawy i żeby ona w ogóle zniknęła? Nie wisiała jako...

**[Janusz Bossak]:** No to trzeba usunąć.

**[Miłosz Śliwiński]:** Usunąć, okej. I nie będzie takiej opcji, żeby... No bo ona usuwa jakby wpis, ale jakby już ID jest wykorzystane.

**[Janusz Bossak]:** Tak, niestety tak jest. To by musiało dotknąć tam takich trzewi AMODIT-a, że raczej tu nie przewidujemy jakichś zmian w tym zakresie.

**[Miłosz Śliwiński]:** Jasne, jasne. A teraz jeszcze drugie pytanie: czy będzie kiedyś opcja tego ukrycia tego guzika? Tak jak teraz się dostawiło „Usuń”, to żeby można było w ustawieniach procesu ukryć „Zapisz” i „Usuń”? Czy nie ma, nie będzie nigdy takiej opcji?

**[Janusz Bossak]:** Nie, no może być.

**[Miłosz Śliwiński]:** Bo teraz chyba nie ma opcji, że można ukryć, zaś ten „Zapisz” musi być zawsze.

**[Janusz Bossak]:** Mamy całą listę rzeczy, które można tu... na przykład „Usuń” można ukryć.

**[Miłosz Śliwiński]:** Tak, to jeszcze by się przydało to „Zapisz”, bo to on jest jakby systemowym guzikiem. Jakby można było to dołożyć do ukrycia, to byłoby spoko.

**[Janusz Bossak]:** Proszę zgłosić CR-kę, możemy tak zrobić.

**[Miłosz Śliwiński]:** Dobra. Ok. To chyba mamy wszystko w takim razie. Nie wiem, czy to Paulina, Michał, chcecie jeszcze jakiś temat podbić?

**[Paulina Wesołowska]:** Ja tam jestem zadowolona.

**[Janusz Bossak]:** Z takich rzeczy, które tutaj się rozwijają i pewnie mogą potencjalnie też was interesować... Mieliśmy jakiś czas temu taki pomysł Historii Biznesowej. Bo tak akurat tu wyświetlił Daniel historię i ta „Historia Biznesowa” powiedzmy, że już jest – w sensie można już z niej korzystać – tylko nie ma interfejsu. Nie ma GUI, który by tą historię biznesową wyświetlał. Powiem o co chodzi, bo może się wam to przydać i może byśmy mogli o tym porozmawiać.

**[Janusz Bossak]:** Chodzi o to, że u jednego też z klientów w którymś tam momencie chciał raportować pewne sytuacje: czy po ostatecznej akceptacji... Chodziło o to, że sprawa może sobie krążyć 15 razy, być cofana, poprawiana i tak dalej. Ale ostatecznie ktoś ją zaakceptował i przeszła na przykład do księgowości albo do jakiegoś tam departamentu rozliczeń. I chcemy uchwycić ten konkretny moment. Że ta sprawa przeszła już na ten ostateczny jakiś tam etap.

**[Janusz Bossak]:** No i teraz to się robi różnymi okrężnymi rzeczami, jakąś tabelką na sprawie, gdzie się wpisuje tego typu decyzje. A mamy już mechanizm przygotowany, nawet w regułach są takie reguły „AddEvent” i to one powodują, że właśnie dodaje się wpis do tej historii takiej biznesowej. Czyli możemy sobie budować i potem to... o tym byśmy chcieli porozmawiać: w jaki sposób wyświetlać tą historię biznesową takich właśnie zdarzeń. Takich grubych zdarzeń, po których później będziemy chcieli to śledzić. Na przykład księgowość chce wiedzieć, kto ostatecznie zaakceptował. Nie interesuje ich to, że tam 15 razy to było cofane, poprawiane i tak dalej, ale ostatecznie ktoś podjął decyzję, zaakceptował umowę albo fakturę.

**[Janusz Bossak]:** I jest druga część tego pomysłu, dużo bardziej rozbudowana, nad którą teraz pracujemy. Przy okazji znowu klientów, którzy tam rozwijają JRWA. Historii biznesowej „międzysprawowej”, tak bym nazwał. Czyli, że mamy jakąś sprawę – na przykład reklamację, która została zgłoszona poprzez nie wiem, proces „Korespondencja przychodząca”. Ale potem wysłaliśmy odpowiedź w „Korespondencji wychodzącej”, ale jeszcze w międzyczasie prawnik przygotował pismo w procesie jakichś skarg i tak dalej. I chcielibyśmy mieć widok na tą sprawę – nie taką AMODIT-ową, tylko tą sprawę którą rozważamy. Ona ma różne wątki w różnych procesach.

**[Janusz Bossak]:** No i taka historia biznesowa, która by pokazywała właśnie taką tą wyższej rangi sprawę. Taką właśnie jak w JRWA, to się nazywa Teczka sprawy. Na razie tak przy okazji tego JRWA zaczęliśmy kombinować, jakby to można było zrobić. Także wrzucam taki temat do przemyślenia, może będziecie mieli jakieś pomysły na to, jakieś potrzeby, to chętnie usłyszymy.

**[Michał Mirończuk]:** Czy AddEvent już w pełni działa w naszym przypadku? W wersji 2.506.30? My chyba mamy 122...

**[Janusz Bossak]:** Tak, tak. Tylko, że nie ma interfejsu do tego. Znaczy to się zapisze do bazy danych, ale nie wyświetli. Trzeba samodzielnie sobie pokombinować z raportami, żeby to wyświetlić. Bo na razie to jest tylko zapisywanie.

**[Daniel Reszka]:** Ja dodam Michał, że po waszej stronie chyba Tomek albo Artur zaczęli już to... pytali jakieś 2-3 tygodnie temu o to, bo zobaczyli w bazie właśnie taką historię. Więc no już tam pogadać z nimi, na jakim są etapie. I tak jak Janusz pytał, zebrać uwagi, co co tak naprawdę by was interesowało.

**[Janusz Bossak]:** Chcemy trochę tam zmienić w tym, ponieważ to nie jest używane jeszcze. To było szczerze mówiąc na potrzeby jednego z klientów, ale ostatecznie i tak z tego nie korzystał. Także to jest taka nowa funkcjonalność, która się dopiero kształtuje. No i tak chcieliśmy trochę zebrać jakby pomysły, jakie mogłoby mieć to zastosowanie w różnych kontekstach. Jesteście dużym klientem, słyszę 200 procesów, więc na pewno mogą być takie tematy międzyprocesowe, żeby uchwycić jakoś historię.

**[Michał Mirończuk]:** To by było możliwe tak, żeby na przykład taki event... Ten event dodawał historię do tej historii wyświetlanej na sprawie?

**[Janusz Bossak]:** Że ta historia wyświetlana na sprawie robi się automatycznie – to ona się dopisuje za każdym naciśnięciem przycisku, przekazaniem sprawy, uzupełnieniem pola i tak dalej. A ta – my ją nazywamy tak na razie roboczo historią biznesową – i ona się sama nie będzie działała. To trzeba wyraźnie w procesie w odpowiednich miejscach wywołać sobie ten AddEvent, żeby zapisać jakąś historię. Tak na przykład, że wpłynął mail od klienta, albo wysłaliśmy odpowiedź do tego klienta.

**[Michał Mirończuk]:** Mhm.

**[Janusz Bossak]:** Nieważne jest ile razy ta odpowiedź była tam akceptowana, przesyłana, poprawiana. W tym dniu wysłaliśmy odpowiedź do klienta i to jest nasz event. To jest jakieś zdarzenie, które chcemy zapamiętać. Tam ten klient, z którym rozmawialiśmy, to też mówił o połączeniu ewentualnie z takimi systemami call center – na przykład, że wykonano rozmowę z tym klientem. Więc taki event też miałby być zewnętrznie, mógł być dodawany na przykład przez API.

**[Janusz Bossak]:** To na razie tak nie jest, ale mogłoby tak być, że zewnętrzne systemy wpisują jakiś event. Od tego takiego pomysłu się zaczęło: „Klient 360 stopni”. To akurat była firma ubezpieczeniowa. No i oni by chcieli wchodząc do sprawy klienta widzieć jakie on miał tam historię polis, jaką historię rozmów, jaką historię roszczeń, a to byłoby zbierane z różnych procesów.

**[Michał Mirończuk]:** Brzmi funkcjonalnie. To co Danielu ty poruszyłeś, to faktycznie gdzieś chyba mieliśmy nawet dyskusję zespołową na ten temat, że można by tak wykorzystać, żeby sobie zbierać i w jakimś na przykład raporcie SQL-owym sobie zbierać te dane. Ja pytam o to, bo gdzieś jeszcze wcześniej nawet natrafiłem na tę funkcję i ja ją odczytałem tak, że właśnie można dodawać coś do historii sprawy. Błędnie po prostu. Przyznam, że wydaje się, że to też byłaby ciekawa funkcjonalność, gdyby można coś było dodać tak funkcją na przykład do jakiejś historii – po prostu wpis jakikolwiek.

**[Janusz Bossak]:** A to historia... Można pomyśleć. Ok. Dobrze, ponieważ trochę nam już czas się skończył. Ja za chwilę mam następne spotkanie, także ja muszę powolutku, żeby potem uciekać. Jeżeli to omówiliśmy tematy wszystkie...

**[Daniel Reszka]:** Tak, mamy wszystko omówione po naszej stronie.

**[Janusz Bossak]:** Bardzo ciekawe spotkanie, dzięki.

**[Daniel Reszka]:** Prześlę jeszcze w mailu to podsumowanie, co ustaliliśmy, że co zrobimy, a co tam przeanalizujemy.

**[Janusz Bossak]:** Dziękuję. Miłego dnia.

**[Michał Mirończuk]:** Dziękujemy bardzo. Do usłyszenia.

